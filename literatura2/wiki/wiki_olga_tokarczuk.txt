Olga Nawoja Tokarczuk [ 1 ] (ur. 29 stycznia 1962 w Sulechowie ) – polska pisarka , eseistka , poetka i autorka scenariuszy , psycholożka, laureatka Nagrody Nobla w dziedzinie literatury za rok 2018 [ 2 ] , laureatka The Man Booker International Prize 2018 za powieść Bieguni [ 3 ] oraz dwukrotna laureatka Nagrody Literackiej „Nike” za powieści: Bieguni (2008) [ 4 ] i Księgi Jakubowe (2015) [ 5 ] .
Córka nauczycieli – Wandy i Józefa Tokarczuków [ 6 ] . Ma siostrę Tatianę [ 7 ] [ 8 ] . Urodziła się w Sulechowie [ 9 ] , a wychowała w Klenicy [ 10 ] , skąd przeniosła się z rodzicami do Kietrza [ 11 ] . Tam ukończyła Liceum Ogólnokształcące im. Cypriana Kamila Norwida [ 12 ] . Jest absolwentką Wydziału Psychologii Uniwersytetu Warszawskiego [ 13 ] . W czasie studiów, jako wolontariuszka opiekowała się osobami z problemami psychicznymi [ 11 ] . Zainteresowała się również pracami Carla Junga , co wywarło wpływ na jej twórczość [ 14 ] [ 15 ] . Po studiach pracowała jako psycholożka w poradni zdrowia psychicznego w Wałbrzychu [ 16 ] .
Z pierwszego małżeństwa, zawartego w 1985, z wydawcą Romanem Fingasem ma syna, Zbyszka (ur. 1986) [ 7 ] [ 17 ] [ 18 ] . Jej obecnym mężem jest Grzegorz Zygadło [ 7 ] . Jest wegetarianką [ 7 ] . Mieszka we Wrocławiu i posiada dom w Krajanowie [ 10 ] .
Zadebiutowała w 1979 na łamach pisma „ Na przełaj ”, gdzie pod pseudonimem „Natasza Borodin” opublikowała pierwsze opowiadania [ 11 ] . Jako powieściopisarka zadebiutowała w 1993 wydaną wówczas Podróżą ludzi Księgi [ 19 ] . Książka uzyskała nagrodę Polskiego Towarzystwa Wydawców Książek [ 20 ] . Publikowała m.in. w „ Mandragorze ” [ 21 ] [ 22 ] . W latach 1997–2000 była stałą współpracowniczką czasopisma „ Charaktery ”, pisząc dlań eseje [ 23 ] .
W 1995 ukazała się jej druga powieść, E.E. Książka opowiada o dojrzewaniu dziewczynki, która nagle uzyskuje zdolności parapsychiczne [ 24 ] [ 25 ] . Dużym sukcesem Tokarczuk okazała się wydana w 1996 powieść Prawiek i inne czasy [ 26 ] . Rok 1997 przyniósł zbiór opowiadań zatytułowany Szafa [ 27 ] , a w 1998 pisarka opublikowała powieść pt. Dom dzienny, dom nocny [ 27 ] . W 2004 ukazały się Ostatnie historie . Książka ta składa się z trzech oddzielnych opowieści o babce, matce i wnuczce, ukazanych w niezależnych od siebie czasie i przestrzeni [ 19 ] .
Jest twórczynią opowiadania Bardo. Szopka , zawierającego opis ruchomej szopki z klasztoru redemptorystów w Bardzie [ 28 ] .
W 2006 roku ukazała się jej powieść Anna In w grobowcach świata . Stanowi ona część serii Mity wydawnictwa Canongate, które zaprosiło pisarzy do stworzenia własnej reinterpretacji wybranego elementu z dawnych mitologii [ 29 ] .
W pierwszej połowie października 2007 ukazała się jej powieść Bieguni . Pracowała nad nią trzy lata. Wspomina, że większość notatek robiła w czasie podróży [ 30 ] . „Ale nie jest to książka o podróży. Nie ma w niej opisów zabytków i miejsc. Nie jest to dziennik podróży ani reportaż. Chciałam raczej przyjrzeć się temu, co to znaczy podróżować, poruszać się, przemieszczać. Jaki to ma sens? Co nam to daje? Co to znaczy” – napisała we wstępie [ 30 ] . Jak mówi, „pisanie powieści jest dla mnie przeniesionym w dojrzałość opowiadaniem sobie samemu bajek. Tak jak to robią dzieci, zanim zasną. Posługują się przy tym językiem z pogranicza snu i jawy, opisują i zmyślają” [ 31 ] .
W rankingu tygodnika Wprost , obejmującym najlepiej zarabiających pisarzy w Polsce w 2019, zajęła 3. miejsce [ 32 ] . Do sierpnia 2020 była członkinią Stowarzyszenia Pisarzy Polskich [ 33 ] , następnie przystąpiła do stowarzyszenia Unia Literacka [ 34 ] .
W latach 2019–2021 asystentką Olgi Tokarczuk była ukraińska poetka Iryna Wikyrczak [ 35 ] , następnie asystentką została tłumaczka i dziennikarka Jana Karpienko [ 36 ] [ 37 ] .
W 2019 roku brytyjski dziennik The Guardian umieścił powieść Prowadź swój pług przez kości umarłych na liście 100 najlepszych książek XXI wieku na miejscu 75 [ 38 ] . W 2023 roku niemiecki tygodnik Die Zeit opublikował listę 100 najlepszych książek literatury światowej, znalazła się na niej książka Bieguni [ 39 ] . W 2024 roku amerykański dziennik The New York Times umieścił powieść Empuzjon na liście 100 najlepszych książek roku [ 40 ] , a amerykański tygodnik Time umieścił Prowadź swój pług... na miejscu 73 na liście 100 najlepszych thrillerów opublikowanych po 1800 roku [ 41 ] . W 2025 roku niemiecki tygodnik Der Spiegel opublikował listę 100 najlepszych książek z lat 1925-2025, znalazły się na niej Księgi Jakubowe [ 42 ] . Der Spiegel wyróżnił jeszcze Sklepy cynamonowe Brunona Shulza , w pozostałych przypadkach książki Olgi Tokarczuk były jedynymi wyróżnionymi pozycjami z Polski.
Była współorganizatorką Festiwalu Opowiadania, podczas którego autorzy krótkich form literackich z Polski i zagranicy prezentują swoje utwory [ 16 ] . Prowadziła warsztaty prozatorskie w Studium Literacko-Artystycznym na Uniwersytecie Jagiellońskim w Krakowie [ 43 ] . W 2008 prowadziła zajęcia z twórczego pisarstwa na Uniwersytecie Opolskim [ 44 ] [ 45 ] . Była członkinią partii Zieloni 2004 i redakcji „ Krytyki Politycznej ” [ 46 ] . Jest aktywnie zaangażowana w sprawy uchodźców i praw mniejszości. Zajmuje się działalnością w ramach stowarzyszeń oraz organizacji pozarządowych działających na rzecz praw człowieka i zwierząt [ 47 ] .
Od 2015 organizuje w Nowej Rudzie i okolicach Festiwal Góry Literatury przy współudziale Karola Maliszewskiego , Stowarzyszenia Kulturalnego „Góry Babel” oraz miasta i gminy Nowa Ruda [ 48 ] . W programie festiwalu znajdują się: akcje edukacyjne, debaty, koncerty, panele, pokazy, spotkania, Noworudzkie Spotkania z Poezją , warsztaty (filmowe, kulinarne i literackie) oraz wystawy [ 49 ] .
2 grudnia 2019 we Wrocławiu zapowiedziała powołanie fundacji, z siedzibą w willi Tymoteusza Karpowicza przy ul. Krzyckiej 29, która za swoje cele obierze m.in. wspieranie i promocję polskiej kultury, w tym pisarzy i tłumaczy; działanie na rzecz praw człowieka, w tym przeciwdziałanie dyskryminacji i ograniczaniu swobód obywatelskich oraz ochronę środowiska, w tym walkę o prawa zwierząt. Pisarka na fundusz założycielski przekaże 350 tys. zł z nagrody Nobla [potrzebna aktualizacja?] . Fundacja ma być przestrzenią dla międzynarodowej rozmowy o możliwościach literatury w diagnozowaniu świata, w opisywaniu rzeczywistości, w której niebezpiecznie szybko narastają nastroje ksenofobiczne i nacjonalistyczne . Do jej rady powołani zostali Agnieszka Holland i Irek Grin , szef Wrocławskiego Domu Literatury [ 50 ] .
W 2022 została ambasadorką Wrocławskiego Roku Dobrych Relacji, które odbyły się pod hasłem: „Wrocław miastem wolnym od samotności” [ 51 ] . W ten sposób zwrócono uwagę na narastający problem samotności wśród społeczeństwa. W gronie zaproszonych do tej akcji znaleźli się także: Anna Wyszkoni , Sara James , Sonia Bohosiewicz , Robert Makłowicz i Andrzej Piaseczny .
Jest feministką [ 10 ] [ 14 ] [ 52 ] . Wspiera działania na rzecz ochrony środowiska , praw zwierząt , równouprawnienia i społeczeństwa obywatelskiego . Jest członkinią Rady Fundacji im. Stefana Batorego [ 53 ] . Regularnie uczestniczy w paradach równości [ 10 ] . Deklaruje, że nie należy do Kościoła katolickiego [ 54 ] . W przemowie noblowskiej wspomniała Wikipedię , którą podziwia i wspiera, a którą porównała z koncepcją pansofii Jana Amosa Komenskiego , czyli omniscjencji – wiedzy pełnej [ 55 ] .
Jej działalność, poglądy oraz twórczość były kilkunastokrotnie obiektami krytyki ze strony niektórych mediów prawicowych i konserwatywnych, a także działaczy Prawa i Sprawiedliwości oraz tzw. Reduty Dobrego Imienia ﻿ (inne języki) [ 56 ] [ 57 ] [ 58 ] [ 59 ] .
W 2022 roku na festiwalu Góry Literatury podczas rozmowy z Jerzym Sosnowskim Tokarczuk wypowiedziała kontrowersyjne słowa: „Cała literatura, jakakolwiek, gatunkowa nie-gatunkowa, literatura nie jest dla idiotów. Ja nie, nie... Nigdy nie oczekiwałam, że wszyscy mają czytać i że moje książki mają iść pod strzechy. Wcale nie chcę, żeby szły pod strzechy. Literatura nie jest dla idiotów” [ 60 ] [ 61 ] . Jej wypowiedź wraz z dłuższym fragmentem rozmowy odbiły się szerokim echem w polskiej przestrzeni internetowej i wielu użytkowników portali społecznościowych, a także twórców internetowych czy krytyków oraz felietonistów broniło lub atakowało Tokarczuk. Zarzucano jej przede wszystkim klasizm , elitaryzm oraz działalność na szkodę promowania literatury [ 62 ] [ 63 ] .
publikacji
publikacji
publikacji
publikacji
publikacji
publikacji
Piotr Śliwiński
Piotr Mucharski
Piotr Mucharski
Zofia Karaszewska
Grzegorz Jankowicz
Michał Sowiński
Według Instytutu Książki do października 2019 ukazały się 193 tłumaczenia książek Olgi Tokarczuk [ 108 ] . Następnych 12 pojawiło się pod koniec 2019 i w 2020, m.in. w Bułgarii , Egipcie , Izraelu , Korei Południowej , Serbii i na Ukrainie . 90 tłumaczy przełożyło jej książki na 37 języków, w tym na najczęściej używane na świecie, m.in.: angielski , arabski , chiński , hindi , hiszpański , japoński , niemiecki , perski , portugalski i rosyjski [ 109 ] [ 110 ] .