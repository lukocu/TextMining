Marszałek
184
Spis treści
81. posiedzenie Sejmu w dniu 30 sierpnia 2023 r.
Sprawy formalne.
Punkty 41. i 42. porządku dziennego – głosowanie
Poseł Paulina Hennig-Kloska:
Pani Marszałek! Panie i Panowie Posłowie! Panie
Premierze! Jesteście jak zły menedżer, który odchodzi i zostawia firmę w długach, bez pieniędzy na pensje dla obywateli.
(Poseł Barbara Bartuś: Ale my nie zostawimy.)
(Poseł Piotr Kaleta: My nie odchodzimy.)
165 mld długu, deficytu zaplanowanego na przyszły rok to historyczny rekord.
(Poseł Urszula Rusecka: Długi Nowoczesnej spłacone?)
Kolejny rekord to potrzeby pożyczkowe netto państwa w wysokości 235 mld zł. Obiecywaliście przez
ostatnie miesiące ludziom miliardy złotych w ramach
różnych wyborczych, przedwyborczych obietnic i nie
macie na te obietnice żadnego pokrycia. Przygotowaliście budżet pod przegrane wybory. Niech sobie jakoś
poradzą – dokładnie tak powinien się nazywać.
Pani Marszałek! Wnioskuję o odroczenie obrad do
jutra, do godz. 9 rano i przygotowanie debaty o stanie
finansów publicznych, które doprowadziliście do zapaści. (Oklaski)
(Głos z sali: Ooo…)
Marszałek:
Dziękuję bardzo.
Nad tym wnioskiem już głosowaliśmy.
Na tym kończymy wnioski formalne.
Przystępujemy do rozpatrzenia punktu 41.
porządku dziennego: Sprawozdanie Komisji
Edukacji, Nauki i Młodzieży o uchwale Senatu
w sprawie ustawy o zmianie ustawy – Prawo
oświatowe oraz niektórych innych ustaw (druki
nr 3621 i 3625).
Proszę panią poseł Teresę Wargocką o przedstawienie sprawozdania komisji.
Poseł Sprawozdawca Teresa Wargocka:
Pani Marszałek! Wysoka Izbo! Przedstawiam
sprawozdanie Komisji Edukacji, Nauki i Młodzieży
o uchwale Senatu w sprawie ustawy o zmianie ustawy – Prawo oświatowe oraz niektórych innych ustaw,
druk nr 3625.
Marszałek Sejmu, zgodnie z art. 54 ust. 1 regulaminu Sejmu, skierowała w dniu 30 sierpnia 2023 r.
uchwałę Senatu w powyższej sprawie do Komisji
Edukacji, Nauki i Młodzieży w celu rozpatrzenia.
Komisja Edukacji, Nauki i Młodzieży po rozpatrzeniu powyższej uchwały na posiedzeniu w dniu dzisiejszym wnosi, by Wysoki Sejm odrzucił poprawki
1., 2., 6. i 11., proponujemy głosowanie łączne, oraz
przyjął poprawki od 3. do 5. i od 7. do 10., również
proponujemy głosowanie łączne. Dziękuję. (Oklaski)
Marszałek:
Dziękuję.
Przypominam, że Sejm odrzuca poprawki Senatu
bezwzględną większością głosów w obecności co najmniej połowy ustawowej liczby posłów.
Jeżeli Sejm nie odrzuci poprawki Senatu, uważa
się ją za przyjętą.
Głosować będziemy nad wnioskami o odrzucenie
poprawek Senatu.
Głosujemy nad poprawką 1.
Z nią się łączą poprawki 2., 6. i 11.
Głosujemy nad nimi łącznie.
Komisja wnosi o ich odrzucenie.
Kto jest za odrzuceniem 1., 2., 6. i 11. poprawki?
Kto jest przeciw?
Kto się wstrzymał?
Głosowało 448 posłów. 234 – za, 214 – przeciw,
nikt się nie wstrzymał.
Sejm odrzucił poprawki.
3. poprawka.
Z nią się łączą poprawki 4., 5. i od 7. do 10.
Głosujemy nad nimi łącznie.
Komisja wnosi o ich przyjęcie.
Kto jest za odrzuceniem poprawek od 3. do 5. oraz
od 7. do 10.?
Kto jest przeciw?
Kto się wstrzymał?
Głosowało 447 posłów. Nikt nie był za, przeciw
– 447, nikt się nie wstrzymał.
Sejm poprawki przyjął.
Przystępujemy do rozpatrzenia punktu 42.
porządku dziennego: Sprawozdanie Komisji do
Spraw Unii Europejskiej o uchwale Senatu w sprawie ustawy o zmianie ustawy o współpracy Rady
Ministrów z Sejmem i Senatem w sprawach związanych z członkostwem Rzeczypospolitej Polskiej
w Unii Europejskiej oraz ustawy o Komitecie do
Spraw Europejskich (druki nr 3622 i 3626).
Proszę pana posła Sylwestra Tułajewa o przedstawienie sprawozdania komisji.
Poseł Sprawozdawca Sylwester Tułajew:
Pani Marszałek! Wysoka Izbo! Przedstawiam
sprawozdanie Komisji do Spraw Unii Europejskiej
o uchwale Senatu z druku nr 3622.
Komisja do Spraw Unii Europejskiej po rozpatrzeniu powyższej uchwały na posiedzeniu w dniu 30 sierpnia 2023 r. wnosi, aby uchwałę Senatu odrzucić. Dziękuję bardzo. (Oklaski)
Marszałek:
Dziękuję.
Przypominam, że Sejm odrzuca uchwałę Senatu
odrzucającą ustawę bezwzględną większością gło-
185
Spis treści
81. posiedzenie Sejmu w dniu 30 sierpnia 2023 r.
Punkty 42. i 43. porządku dziennego – głosowanie
sów w obecności co najmniej połowy ustawowej liczby posłów.
Jeżeli Sejm nie odrzuci uchwały Senatu odrzucającej ustawę, uważa się ją za przyjętą.
Głosować będziemy nad wnioskiem o odrzucenie
uchwały Senatu.
Komisja wnosi o odrzucenie tej uchwały.
Kto jest za odrzuceniem uchwały Senatu odrzucającej ustawę z dnia 28 lipca 2023 r. o zmianie ustawy o współpracy Rady Ministrów z Sejmem i Senatem w sprawach związanych z członkostwem Rzeczypospolitej Polskiej w Unii Europejskiej oraz ustawy
o Komitecie do Spraw Europejskich?
Kto jest przeciw?
Kto się wstrzymał?
Głosowało 449 posłów. 234 – za, 208 – przeciw,
7 się wstrzymało.
Sejm odrzucił uchwałę Senatu.
Przypominam, że uprawnione podmioty złożyły
wnioski o uzupełnienie porządku dziennego:
— Klub Parlamentarny Koalicja Obywatelska –
Platforma Obywatelska, Nowoczesna, Inicjatywa
Polska, Zieloni o punkt:
– Informacja Prezesa Rady Ministrów na temat
nadzoru organów administracji rządowej nad miejscami gromadzenia odpadów (ze szczególnym uwzględnieniem miejsc gromadzenia odpadów niebezpiecznych)
oraz wystąpienia nieprawidłowości skutkujących zwiększeniem zagrożenia pożarowego tych miejsc;
— Koalicyjny Klub Parlamentarny Lewicy (Nowa
Lewica, PPS, Razem) o punkty:
– Informacja Ministra Edukacji i Nauki oraz Ministra Zdrowia w sprawie przetwarzania przez Ministerstwo Edukacji i Nauki oraz Ministerstwo Zdrowia danych osobowych nauczycieli akademickich,
doktorantów i studentów w sprawie szczepień przeciwko COVID-19,
– Informacja Ministra Obrony Narodowej w sprawie braku kontroli nad Siłami Zbrojnymi Rzeczypospolitej Polskiej, kolejnych incydentów naruszających
polskie bezpieczeństwo i wynikających z nich zagrożeń dla ludności cywilnej,
– Pierwsze czytanie poselskiego projektu ustawy
o zmianie ustawy o podatku rolnym oraz ustawy
o podatku leśnym (druk nr 577).
Poddam kolejno pod głosowanie wnioski o uzupełnienie porządku dziennego o te punkty.
Przypominam, że zgodnie z art. 173 ust. 4 regulaminu Sejmu głosowania te nie są poprzedzone debatą ani zadawaniem pytań.
Głosujemy nad wnioskiem dotyczącym informacji
na temat nadzoru organów administracji rządowej
nad miejscami gromadzenia odpadów oraz wystąpienia nieprawidłowości skutkujących zwiększeniem
zagrożenia pożarowego tych miejsc.
Kto jest za przyjęciem tego wniosku?
Kto jest przeciw?
Kto się wstrzymał?
Głosowało 448 posłów. 214 – za, 234 – przeciw,
nikt się nie wstrzymał.
Sejm wniosek odrzucił.
Głosujemy nad wnioskiem dotyczącym informacji
w sprawie przetwarzania przez Ministerstwo Edukacji i Nauki oraz Ministerstwo Zdrowia danych osobowych nauczycieli akademickich, doktorantów i studentów w sprawie szczepień przeciwko COVID-19.
Kto jest za przyjęciem tego wniosku?
Kto jest przeciw?
Kto się wstrzymał?
Głosowało 447 posłów. 213 – za, 234 – przeciw,
nikt się nie wstrzymał.
Sejm wniosek odrzucił.
Głosujemy nad wnioskiem dotyczącym informacji
w sprawie braku kontroli nad Siłami Zbrojnymi Rzeczypospolitej Polskiej, kolejnych incydentów naruszających polskie bezpieczeństwo i wynikających z nich
zagrożeń dla ludności cywilnej.
Kto jest za przyjęciem tego wniosku?
Kto jest przeciw?
Kto się wstrzymał?
Głosowało 448 posłów. 214 – za, 234 – przeciw,
nikt się nie wstrzymał.
Sejm wniosek odrzucił.
Głosujemy nad wnioskiem dotyczącym pierwszego czytania poselskiego projektu ustawy o zmianie
ustawy o podatku rolnym oraz ustawy o podatku
leśnym, druk nr 577.
Kto jest za przyjęciem tego wniosku?
Kto jest przeciw?
Kto się wstrzymał?
Głosowało 444 posłów. 204 – za, 234 – przeciw,
6 się wstrzymało.
Sejm wniosek odrzucił.
Przystępujemy do rozpatrzenia punktu 43.
porządku dziennego: Powołanie członków Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej w latach 2007–2022 (druki
nr 3612, 3613, 3615, 3616, 3617, 3618, 3619, 3620 i 3627).
Zgodnie z art. 9 ust. 1 ustawy o Państwowej Komisji do spraw badania wpływów rosyjskich na bezpieczeństwo wewnętrzne Rzeczypospolitej Polskiej
w latach 2007–2022 Sejm powołuje dziewięciu członków komisji.
Na członków komisji zgłoszono kandydatury: Józefa Brynkusa, Sławomira Cenckiewicza, Łukasza
Cięgotury, Andrzeja Kowalskiego, Arkadiusza Puławskiego, Marka Szymaniaka, Michała Wojnowskiego, Andrzeja Zybertowicza i Przemysława Żurawskiego vel Grajewskiego.
Proszę o zabranie głosu posła Piotra Kaletę w celu
przedstawienia zgłoszonych kandydatów.