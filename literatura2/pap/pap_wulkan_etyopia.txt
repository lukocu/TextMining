Etykiety reagujące na zmianę temperatury czy wilgotności, które mogą być umieszczane na produktach spożywczych, lekach oraz elektronice, opracowali naukowcy z wrocławskiego instytutu Łukasiewicz – PORT (Polski Ośrodek Rozwoju Technologii).
Etykiety sensoryczne opracowane przez wrocławskich naukowców mogą mieć kształt nalepek, które będą umieszczane na produktach spożywczych, lekach czy wrażliwej na zmiany wilgotności elektronice.
„Etykiety sensoryczne pokrywamy na przykład barwnikami termochromowymi, które zmieniają kolory pod wpływem temperatury. Konsument widząc określoną barwę na etykiecie otrzymuje informację czy ten produkt jest przechowywanych w prawidłowej temperaturze czy też nie” – powiedział PAP dr Bartłomiej Potaniec, kierujący zespołem badawczym we wrocławskim instytucie Łukasiewicz – PORT, który opracował etykiety sensoryczne.
Zastosowanie innych barwników naniesionych na etykiety pozwala zbadać, czy produkt był przewożony lub jest przechowywany w odpowiedniej wilgotności, co jest istotne w przypadku elektroniki. Tu również informacja dla konsumenta przekazywana jest za pomocą kolorów.
Dr Potaniec zwrócił uwagę, że dziś od 10 do 20 proc. żywności trafia do kosza z powodu przekroczenia daty ważności. „Nasze etykiety pomogą ograniczyć te straty, bo będą informować o warunkach przechowywania – temperaturze, wilgotności i czasie. Dzięki temu konsument bez trudu oceni, czy produkt nadaje się do spożycia” – powiedział naukowiec.
Etykiety sensoryczne mogą być szczególnie atrakcyjne dla przemysłu farmaceutycznego, gdzie bardzo ważne są warunki, w jakich przechowywane są leki.
Naukowcy w Łukasiewicz – PORT pracują obecnie nad rozszerzeniem zakresu temperatur, które można monitorować za pomocą etykiet. „Osiągnęliśmy poziom około plus 50 st. Celsjusza oraz minus 30 st. Celsjusza. Wyzwaniem jest jednak osiągnięcie minus 80 st. Celsjusza, bo to temperatura, w której przechowuje się tkanki, odczynniki i enzymy szczególnie wrażliwe na temperaturę, transportowane na suchym lodzie” – wskazał naukowiec.
Dodał, że dzięki rozszerzeniu zakresów, w których etykiety sensoryczne będą mogły robić pomiary, będzie można szybko sprawdzić, czy próbki materiału biologicznego trafiające m.in. ze szpitali do laboratoriów były transportowane w wymaganych warunkach oraz czy nie doszło do ich uszkodzenia podczas transportu.(PAP)
Fundacja PAP zezwala na bezpłatny przedruk artykułów z Serwisu Nauka w Polsce pod warunkiem mailowego poinformowania nas raz w miesiącu o fakcie korzystania z serwisu oraz podania źródła artykułu. W portalach i serwisach internetowych prosimy o zamieszczenie podlinkowanego adresu: Źródło: naukawpolsce.pl, a w czasopismach adnotacji: Źródło: Serwis Nauka w Polsce - naukawpolsce.pl. Powyższe zezwolenie nie dotyczy: informacji z kategorii "Świat" oraz wszelkich fotografii i materiałów wideo.
Przed dodaniem komentarza prosimy o zapoznanie z Regulaminem forum serwisu Nauka w Polsce.
Sonda Solar Orbiter jako pierwszy instrument w historii przeprowadziła obserwacje biegunów naszej dziennej gwiazdy. Pomoże to lepiej zrozumieć pole magnetyczne Słońca, cykle jego aktywności i kosmiczną pogodę. W stworzeniu sondy wzięli udział eksperci z Centrum Badań Kosmicznych PAN.
Szanowny Czytelniku, Zgodnie z Rozporządzeniem Parlamentu Europejskiego i Rady (UE) z dnia  27 kwietnia 2016  r. w sprawie ochrony osób fizycznych w związku z przetwarzaniem danych osobowych i w sprawie swobodnego przepływu takich danych oraz uchylenia dyrektywy 95/46/WE (ogólne rozporządzenie o ochronie danych) informujemy Cię o przetwarzaniu Twoich danych. Administratorem danych jest Fundacja PAP,z siedzibą w Warszawie przy ulicy Bracka 6/8, 00-502 Warszawa. Chodzi o dane, które są zbierane w ramach korzystania przez Ciebie z naszych usług, w tym stron internetowych, serwisów i innych funkcjonalności udostępnianych przez Fundację PAP, głównie zapisanych w plikach cookies i innych identyfikatorach internetowych, które są instalowane na naszych stronach przez nas oraz naszych zaufanych partnerów Fundacji PAP. Gromadzone dane są wykorzystywane wyłącznie w celach: • świadczenia usług drogą elektroniczną • wykrywania nadużyć w usługach • pomiarów statystycznych i udoskonalenia usług
Podstawą prawną przetwarzania danych jest świadczenie usługi i jej doskonalenie, a także zapewnienie bezpieczeństwa co stanowi prawnie uzasadniony interes administratora Dane mogą być udostępniane na zlecenie administratora danych podmiotom uprawnionym do uzyskania danych na podstawie obowiązującego prawa. Osoba, której dane dotyczą, ma prawo dostępu do danych, sprostowania i usunięcia danych, ograniczenia ich przetwarzania. Osoba może też wycofać zgodę na przetwarzanie danych osobowych. Wszelkie zgłoszenia dotyczące ochrony danych osobowych prosimy kierować na adres fundacja@pap.pl lub pisemnie na adres Fundacja PAP, ul. Bracka 6/8, 00-502 Warszawa z dopiskiem "ochrona danych osobowych" Więcej o zasadach przetwarzania danych osobowych i przysługujących Użytkownikowi prawach znajduje się w Polityce prywatności. Dowiedz się więcej. Wyrażam zgodę