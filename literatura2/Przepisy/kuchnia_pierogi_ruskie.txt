SKŁADNIKI:


PRZYGOTOWANIE:
press ENTER to search
Ewa Niepytalska
4.34 (170)
Pierogi ruskie, wbrew nazwie, są tradycyjnym polskim daniem i naszą wizytówką kulinarną na całym świecie. Słynny farsz składa się z twarogu, ziemniaków i smażonej cebulki. Niezwykle ważne jest też ciasto, które powinno być miękkie i elastyczne. Sekret tkwi w zaparzeniu mąki gorącą wodą. Przygotowanie smakowitych kieszonek nie jest trudne, choć pracochłonne, zwłaszcza że zazwyczaj gotujemy ich spory zapas. Pokazujemy krok po kroku, jak zrobić pierogi ruskie.
mąka pszenna 500 g
woda 250 ml
olej 65 ml
ziemniaki 500 g
twaróg 300 g
cebula 1 szt.
sól 6 g
pieprz 3 g
Obieramy ziemniaki. Najlepsze będą odmiany typu B, które uchodzą za najbardziej uniwersalne, są zbite i średnio mączyste. Kroimy je w ćwiartki, wkładamy do garnka i zalewamy zimną wodą. Doprowadzamy ją do wrzenia. Gotujemy ziemniaki przez około 25 minut, do miękkości.
Ewa Niepytalska
Przesypujemy mąkę pszenną ze szczyptą soli do dużej miski. Wlewamy 50 ml oleju i pełną szklankę gorącej wody. Mieszamy składniki drewnianą łyżką lub łopatką. Kiedy ostygną na tyle, że nie będą parzyć dłoni, przekładamy je na stolnicę. Wyrabiamy na jednolite, elastyczne ciasto. Formujemy z niego kulę. Owijamy je folią spożywczą lub przykrywamy ściereczką i odkładamy na 30 minut, żeby odpoczęło. Dzięki temu nie będzie się kurczyć podczas rozwałkowywania, a pierogi wyjdą miękkie, wręcz kremowe.
Ewa Niepytalska
Obieramy jedną dużą, żółtą cebulę. Dzielimy ją na pół. Wyjmujemy z niej twardy rdzeń, jeśli jest taka potrzeba. Kroimy ją, najpierw w cienkie piórka, potem w drobną kostkę. Smażymy na łyżce rozgrzanego oleju, aż stanie się miękka i złocista. Od razu zdejmujemy z patelni, żeby jej za bardzo nie zrumienić.
Ewa Niepytalska
Odlewamy i odparowujemy ziemniaki. Tłuczemy je lub przeciskamy przez praskę. Rozdrabniamy półtłusty twaróg. Wystarczy rozgnieść go widelcem, ale jeśli chcemy, żeby farsz na pierogi ruskie był gładki i jednolity, możemy przepuścić go przez maszynkę do mielenia. Łączymy ziemniaki z białym serem. Dodajemy podsmażoną cebulkę. Mieszamy składniki, aż otrzymamy gęste, plastyczne nadzienie. Doprawiamy je solą i pieprzem do smaku. Możemy też dodać ulubione suszone zioła, na przykład majeranek lub tymianek. Tak przygotowany farsz przyda się też do innych przepisów, na przykład kotlety lub krokiety ruskie .
Ewa Niepytalska